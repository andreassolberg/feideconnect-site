---
layout: post
title: Connect produksjonssettes i 2016 

---

Med bakgrunn i pilotprosjektet og interessen som er vist i sektoren og blant leverandører, har UNINETT besluttet å produksjonssette Connect fra *1.mars 2016*. 

Vi jobber med å finne en finansieringsmodell for tjenesten, og mer informasjon vil komme så snart den er klar, sannsynligvis på nyåret. Pilottjenesten vil være tilgjengelig frem til tjenesten produksjonssettes.

Connect er en tjeneste for sikker tilgangsstyring og datadeling i utdanningssektoren. 

«UNINETTs satsning på Connect har etter en pilotperiode nå nådd en milepæl hvor vi har besluttet produksjonssetting. Med denne beslutningen har vi tatt et viktig skritt i arbeidet med å bygge den tjenesteplattform som sektorens skysatsning trenger for å kunne realiseres. Vi har store forventninger til at dette blir tatt godt i mot i sektoren og at sektoren nesten umiddelbart vil se positive nytteeffekter,» sier Petter Kongshaug, adm.dir. UNINETT.

«Jeg er svært tilfreds med at vi nå får på plass en sikker, solid og forutsigbar grunnstein for dataflyt i sektoren. Vi gleder oss til å se hvordan økt gjenbruk og sikker tilgangsstyring kan gi bedre tjenester og økt samarbeid i tiden som kommer,» sier Andreas Åkre Solberg, arkitekt og utvikler av løsningen.

* [Les mer om tjenesten på UNINETTs hjemmeside](https://www.uninett.no/tjenester/tjenesteplattform)

